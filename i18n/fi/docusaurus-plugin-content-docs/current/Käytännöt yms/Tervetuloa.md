---
sidebar_position: 1
---

# Tervetuloa kurssille!
Tervetuloa kurssille **Ohjelmoinnin perusteet**. Kurssilla opetellaan ohjelmoinnin perusteet Python-ohjelmointikieltä käyttäen. Kurssin suorittamiseen ei vaadita aikaisempaa ohjelmoinnin osaamista (mutta varsinaista haittaa siitäkään ei ole).

Kaikki kurssin teoriasisältö löytyy tältä sivustolta ja tehtävät ViLLEstä. Kurssi on jakautunut seuraaviin osa-alueisiin:

1. **Tutoriaalit** (niinkuin tämä auki oleva tutoriaali): sisältävät kurssimateriaalin ja pääosan tehtävistä. Tutoriaalit julkaistaan tiistaisin luennon jälkeen.
2. Luennot: tiistaisin kello 12.15 - 14.00. Luennot täydentävät tutoriaaleista löytyvää materiaalia. Luentotallenteet tulevat verkkoon ladattavaksi tiistai-iltaan mennessä. Luennoille kannattaa kuitenkin mahdollisuuksien mukaan osallistua luentoaikana, koska chatissa on mahdollista esittää kysymyksiä ja kommentoida luennon kulkua. 
	
	Lisäluennot, joilla syvennetään aihetta ja käydään läpi esim. työkaluja, tekniikoita ja lisäesimerkkejä torstaisin klo 14.15. Näistä ei tule tallennetta ViLLEen.
3. Demot: alkavat kurssin neljännellä viikolla. Demoissa käydään läpi ohjelmoinnin apuvälineitä (esimerkiksi debuggeri ja versionhallinta) ja harjoitellaan mm. pidemmän ohjelman muokkaamista ja ulkoisten kirjastojen käyttöä. Demoihin liittyy harjoitusmateriaalin lisäksi 1-3 palautettavaa tehtävää per viikko. Yhteensä demoja on 4 kertaa.
4. Tentti: kurssin lopuksi tehdään tentti. Tentti tehdään ViLLEssä, niinkuin suurin osa muistakin kurssin suorituksista. Tenttipäivämäärät löytyvät alempaa tältä sivulta.

## Tärkeitä päiviä ja aikoja
- Luennot tiistaisin klo 12.15 Zoomissa ; ylimääräiset lisäluennot torstaisin klo 14.15 myös Zoomissa (huom, eri linkki!)
- Tutoriaalit julkaistaan tiistaisin klo 14.00
- Tutoriaalien deadline on seuraavan viikon torstaina klo 23.59 (yhden tutoriaalin tekemiseen on siis n. 9 vuorokautta aikaa)
- Ohjausaikoja löytyy sekä livenä että Discordissa. Päivittyvä lista löytyy alta.

Tentin voi tehdä tenttipäivänä klo 8 ja 22 välillä, tenttiaikaa on kolme tuntia. Osallistua saa halutessaan kaikkiin kolmeen tenttiin.

Katso tenttiohjeet etukäteen.

## Arviointi

Kurssin arviointiin vaikuttavat tutoriaaleista kerätyt pisteet, tenttipisteet ja demoista kerätyt mahdolliset ylimääräiset pisteet. Kurssin kokonaispisteet muodostuvat tutoriaalipisteistä (50 %) ja tenttipisteistä (50 %). Molemmista pitää kerätä vähintään puolet tarjolla olevista pisteistä. Arvosana määräytyy seuraavan taulukon mukaan (yhteispistemäärä pyöristetään lähimpään kokonaislukuun):

**Demopisteitä pitää kerätä vähintään 50 %**. Ylimenevistä pisteistä saa bonuksia lineraarisesti siten, että tekemällä täydet 100 prosenttia kaikista demopisteistä saa hyväksyttyyn arvosanaan 0.75 arvosanan korotuksen.

## Tukikanavat
Kurssin suorittaminen perustuu pääasiassa omatoimiseen työskentelyyn. Jotta tämä olisi mahdollista, apua tehtäviin saa seuraavien tukikanavien kautta:

**Liveohjaukset:**

Ohjaajat päivystävät ilmoitettuina aikoina ilmoitetuissa luokissa. Huomaa, että listaa päivitetään tarvittaessa.

**Discord:**

Täältä löydät erilliset kanavat muun muassa tutoriaaleille ja demoille.
https://discord.gg/kaNheQmEAj

Kysellä saa 24/7, varmuudella ohjaajia on paikalla ylempänä olevassa taulukossa esitettyinä ohjausaikoina.

**Yhteistyö:** 

Kurssilla saa tehdä yhteistyötä muiden opiskelijoiden kanssa. Tämä ei tarkoita, että ratkaisut saisi kopioida suoraan joltain. On kuitenkin hyvä idea miettiä tehtäviä yhdessä ja kysyä ja tarjota vinkkejä muille. Tentissä yhteistyö on kielletty.

## Luentokalvot ja -tallenteet
Huomaa, että luentokalvoja ei päivitetä luennon jälkeen. Jos kalvojen ja ViLLEssä esitettyjen päivämäärien tai muiden käytännön asioiden välillä on ristiriitoja, ViLLEssä esitetty versio on hyvin todennäköisesti oikea. Muuten kalvojen materiaali on suoraan poimittu tutoriaaleista.

## Apuvälineitä ja resursseja
Alla on muutamia linkkejä ja ohjeita, joista voi olla hyötyä kurssin tehtävien ratkaisussa ja yleisemminkin Python-ohjelmoinnissa.

Tekoälypohjaisen välineet voivat olla hyvinkin hyödyllisiä ohjelmoinnin apuna. Tässä dokumentissa on kerrottu, miten niitä voi esimerkiksi käyttää avuksi kurssilla (ja myös se, miten niitä ei saa käyttää kurssilla).

Joskus on hankala sanoa, mitä eroa omassa tulosteessa on ViLLEn malliratkaisun tulosteeseen. DiffChecker auttaa tällaisissa tilanteissa: kopioi ja liitä sekä oma tuloste että malliratkaisun tuloste, niin näet mitä eroa niillä on.

Python-ohjelman suoritusta voit visualisoida esimerkiksi Python Tutorin avulla. Visualisoinnissa voit suorittaa ohjelman askel kerrallaan ja tarkastella suorituksen vaikutusta ohjelman tilaan.